---
title: Т-72 "Урал"
category: tanks
image: ./images/t-72.jpg
source: https://uk.wikipedia.org/wiki/%D0%A2-72
---

Т-72 «Урал» — основний бойовий танк, розроблений в СРСР. Прийнятий на озброєння радянської армії у 1973 році. За 30 років виробництва виконано 14 основних модифікацій. Танк створений в КБ «Уралвагонзаводу» під керівництвом Леоніда Карцева на основі Т-64А (Об'єкт 434) та мав стати його «мобілізаційним» варіантом — дешевшим та простішим у виробництві. Серед іншого, тут було використано дизельний двигун В-46 (подальший розвиток встановленого на Т-34 двигуна В-2), а також ходову частину Об'єкта 167 (подальший розвиток Т-62). На відміну від Т-64, який був засекречений, Т-72 широко постачався як до країн Варшавського пакту, так і на експорт за його межі, зокрема в Фінляндію, Індію, Іран, Ірак, Сирію. Досі залишається на озброєнні багатьох країн. Модифікації Т-72 випускалися за ліцензією в Югославії (M-84), Польщі (PT-91), Чехословаччині й Індії, які, у свою чергу, також їх експортували. Завдяки своїй поширеності брав участь в численних військових конфліктах, зокрема, у Лівані (1982), Ірано-іракській війні, Війні у Перській затоці (1991), Югославських війнах, та у війні на сході України.

| Головне озброєння    | 125-мм 2А46, гладкоствольна гармата L48 (39) |
| -------------------- | -------------------------------------------- |
| Другорядне озброєння | 1 × 12,7 НСВТ 1 × 7,62-мм ККТ                |
| Двигун               | В-46-6 780 (840) к.с.                        |
| Питома потужність    | 18,8                                         |
| Дорожній просвіт     | 470                                          |
| Операційна дальність | 500 (700 із зовнішніми баками)               |
| Швидкість            | по шосе до 60 км/год по бездоріжжю 35 км/год |

## Керування технікою

https://youtu.be/28bTiLI8KBk
