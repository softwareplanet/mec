---
title: ПТ-76
category: tanks
image: ./pt-76.jpg
source: https://uk.wikipedia.org/wiki/%D0%9F%D0%A2-76
---

Плавучий танк ПТ-76 — радянський легкий плавучий танк. Був на озброєнні Радянської армії у розвідувальних військах, морської піхоти, військах берегової оборони, Збройних силах країн-членів Варшавського Договору, а також поставлявся на експорт у десятки країн світу.  
Характерними особливостями танка є високі показники рухливості — на плаву максимальна швидкість 10,2 км/год при гарній маневреності. Бронемашина має великий водовміщуючий обсяг, що, однак, зумовило її порівняно легке бронювання. Внутрішній простір танка поділяється на три відділення. У носовій частині розміщений пост управління, що включає в себе робоче місце механіка-водія з сидінням, приладами, педалями і важелями, курсовказівниками і засобами зв'язку. Моторно-трансмісійне відділення розташоване у кормовій частині корпусу і ізольоване від бойового відділення перегородкою. В ньому розміщені двигун з системами, трансмісія, водомети, два паливних бака, водовідкачуючі насоси та інше обладнання. Основним озброєнням танка ПТ-76Б є 76-мм танкова гармата Д-56ТС, що відрізняється від Д-56Т конструкцією дульного гальма і наявністю ежекційної продувки каналу ствола. Її боєкомплект складається з 40 унітарних пострілів, 24 з них з осколково-фугасні гранати, 4 з бронебійно-трасуючі, 4 з підкаліберним бронебійно-трасуючим і 8 з кумулятивними снарядами.

| Характеристики       |                                        |
| -------------------- | -------------------------------------- |
| Вага                 | 14 т                                   |
| Довжина              | 6910 мм (7625 мм)                      |
| Ширина               | 3140 мм                                |
| Висота               | 2195 мм                                |
| Екіпаж               | 3                                      |
| Броня                | сталева катана гомогенна               |
| Головне озброєння    | 76-мм нарізна танкова гармата Д-56Т    |
| Другорядне озброєння | 1×7,62-мм СГМТ                         |
| Двигун               | дизельний, В-6 240 к.с.                |
| Питома потужність    | 17,1                                   |
| Підвіска             | торсійна                               |
| Дорожній просвіт     | 370 мм                                 |
| Операційна дальність | 240—260 км - 180—210 (60..70 на плаву) |
| Швидкість            | 44 км/год - 20..25 (10,2 на плаву)     |
| Система наведення    | телескопічний ТШК-66                   |

## Керування технікою

https://youtu.be/MXTC9WujQho
