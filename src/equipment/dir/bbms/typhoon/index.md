---
title: Тайфун
category: bbms
image: ./typhoon.jpg
source: https://uk.wikipedia.org/wiki/%D0%A2%D0%B0%D0%B9%D1%84%D1%83%D0%BD_(%D1%81%D1%96%D0%BC%D0%B5%D0%B9%D1%81%D1%82%D0%B2%D0%BE_%D0%B1%D1%80%D0%BE%D0%BD%D0%B5%D0%B0%D0%B2%D1%82%D0%BE%D0%BC%D0%BE%D0%B1%D1%96%D0%BB%D1%96%D0%B2)
---

«Тайфун» — сімейство бронеавтомобілів підвищеної захищеності, що розробляється кооперацією з більш ніж 120 підприємств, серед яких Уральський автомобільний завод, КамАЗ, Ярославський моторний завод, НДІ сталі (броня машини), Федеральний ядерний центр в Сарові (розрахунок захищеності бронекорпуса), «Магістраль» (бронестекла), МГТУ ім. Баумана (гідропневматична підвіска). Планувалося прийняти на озброєння в 2014 році. Показані на військовому параді в Москві 9 травня 2014 року.

## Модифікації

### КамАЗ-63968 «Тайфун-К»

Безкапотний багатофункціональний модульний автомобіль. У модифікації для перевезення особового складу може перевозити до 10 чи 16 осіб. Висаджування десанту може здійснюватися як за допомогою рампи, так і через двері. Лоб кабіни має посилене бронювання, яке забезпечує захист від 30-міліметрових снарядів; можливе встановлення бронещита, що закриває лобове скло. За іншими даними, броня розрахована тільки на влучення куль калібру 7,62 мм, що відповідає 3-й категорії STANAG. Протимінний захист відповідає категорії 3b. Відсік десанту обладнаний триплексами, а також моніторами, що відображають інформацію із зовнішніх відеокамер. В даний час проводиться серійно.

| Характеристики                |          |
| ----------------------------- | -------- |
| Колесна формула               | 6x6/4    |
| Повна масса автомобіля, кг    | 22000    |
| Двигун                        | ЯМЗ-5367 |
| Потужність двигуна, к.с.      | 450      |
| Максимальна швидкість, км/год |          |
| Екіпаж, осіб                  | 3        |
| Десант, осіб                  | 14       |

### КамАЗ-63969 «Тайфун-К»

Бронетранспортер з колісною формулою 6х6 та дистанційно керованою гарматою. Однооб'ємний бронемодуль (кабіна та кузов – єдина конструкція). Вперше був публічно показаний у червні 2013 р. у цеху на етапі збирання. Має кругове бронювання, розраховане на протистояння кулям калібру 14,5 та 12,7 мм (відповідає рівню 4 за STANAG 4569). Протимінний захист відповідає рівню 3b. Маса машини в спорядженому стані – 19,7 т, корисне навантаження – 4 тонни. Серійно не виготовляється

| Характеристики                |                       |
| ----------------------------- | --------------------- |
| Колесна формула               | 6x6                   |
| Повна масса автомобіля, кг    | 27700                 |
| Двигун                        | КАМАЗ 740.354-450 V-8 |
| Потужність двигуна, к.с.      | 450                   |
| Максимальна швидкість, км/год | 100                   |
| Екіпаж, осіб                  | 3                     |
| Десант, осіб                  | 14                    |

### КамАЗ-53949 «Тайфун»

Багатоцільовий бронеавтомобіль підвищеної прохідності, армійський автомобіль-позашляховик із колісною формулою 4х4. На ньому встановлено комбінований захист із керамічної броні, під нею – броньова сталь. Повна маса – понад 15 тонн, максимальна швидкість – 105 км/год.

Застосування: охорона та супроводження колон, санітарне перевезення, ведення інженерної, радіаційної, хімічної та біологічної розвідки, розвідувальна та командно-штабна машина, машина вогневої підтримки. Автомобіль уперше представлений на Дні інновацій ПВО у жовтні 2015 року.

На базі «Тайфун 4х4» створено модифікації БММ «Лінза» (санітарний транспортер/санітарний автомобіль та медичний пункт)

| Характеристики                |                       |
| ----------------------------- | --------------------- |
| Колесна формула               | 4x4                   |
| Повна масса автомобіля, кг    | 15700                 |
| Двигун                        | Cummins 6ISBe 350 Р-6 |
| Потужність двигуна, к.с.      | 350                   |
| Максимальна швидкість, км/год | 100                   |
| Екіпаж, осіб                  | 3                     |
| Десант, осіб                  | 10                     |

### Тайфун К-4386 («Тайфун-ВДВ»)

4-колісний бронеавтомобіль для повітрянодесантних військ.

| Характеристики                |                  |
| ----------------------------- | ---------------- |
| Колесна формула               | 4x4              |
| Повна масса автомобіля, кг    | 13500            |
| Двигун                        | КАМАЗ 610.10.350 |
| Потужність двигуна, к.с.      | 350              |
| Максимальна швидкість, км/год | 130              |

### Урал-63095 «Тайфун-У»

Російський багатофункціональний, модульний бронеавтомобіль сімейства «Тайфун». Виробляється на Уральському автомобільному заводі (контролюється станом на 2013 рік Групою ГАЗ).

Машина може бути використаний як командно-штабна машина, машини РЕБ / РЕР чи зв'язку, санітарна машина, або для ведення інженерної, радіаційної, хімічної і біологічної розвідки.

| Характеристики                |          |
| ----------------------------- | -------- |
| Колесна формула               | 6х6      |
| Повна масса автомобіля, кг    | 24500    |
| Двигун                        | ЯМЗ-5367 |
| Потужність двигуна, к.с.      | 450      |
| Максимальна швидкість, км/год | 100      |

### Урал-63099 «Тайфун-У»

Бронеавтомобіль з колісною формулою 6х6, гідропідвіскою і двигуном ЯМЗ-5367 потужністю 450 к.с.

| Характеристики                |          |
| ----------------------------- | -------- |
| Колесна формула               | 6x6      |
| Повна масса автомобіля, кг    | 27070    |
| Двигун                        | ЯМЗ-5367 |
| Потужність двигуна, к.с.      | 450      |
| Максимальна швидкість, км/год | 100      |
| Екіпаж, осіб                  | 3                     |
| Десант, осіб                  | 1                     |

### Урал-53099 «Тайфун-У»

Вкорочена версія Урал-63099 «Тайфун-У» з колісною формулою 4х4, гідропідвіскою і двигуном ЯМЗ-5367 потужністю 450 к.с. і АКПП. В 2018 році була представлена наступна ітерація цієї моделі захищеного рамного автомобіля з однооб'ємним кузовом, яка мала помітні відмінності від показаного раніше прототипу

| Характеристики                |              |
| ----------------------------- | ------------ |
| Колесна формула               | 4х4          |
| Повна масса автомобіля, кг    | 16000        |
| Двигун                        | ЯМЗ-53677-10 |
| Потужність двигуна, к.с.      | 312          |
| Максимальна швидкість, км/год | 110          |
