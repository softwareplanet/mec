---
title: 2С19 "Мста-С"
category: artillery
image: ./msta-s.jpg
source: https://uk.wikipedia.org/wiki/2%D0%A119_%C2%AB%D0%9C%D1%81%D1%82%D0%B0-%D0%A1%C2%BB
---

2С19 «Мста-С» (індекс ГБТУ — об'єкт 316, за класифікацією НАТО — M1990 «Farm») — радянська і російська 152-мм дивізійна самохідна гаубиця. Розроблена на Уральському заводі транспортного машинобудування. Головний конструктор САУ — Ю. В. Томашов, 152-мм гармата 2А64 — Г. І. Сергєєв. САУ 2С19 призначена для знищення тактичних ядерних засобів, артилерійських і мінометних батарей, танків та іншої броньованої техніки, протитанкових засобів, живої сили, засобів ППО і ПРО, пунктів управління, а також для руйнування польових фортифікаційних споруд та перешкоджання маневрам резервів противника в глибині його оборони. Може вести вогонь по спостережуваних і неспостережуваних цілях із закритих позицій і прямим наведенням, включаючи роботу в гірських умовах. При стрільбі використовуються як постріли з боєукладання, так і при подачі з ґрунту. В 1989 році нова самохідна гаубиця 2С19 «Мста-С» була прийнята на озброєння артилерійських полків мотострілецьких і танкових дивізій Радянської армії. Вперше демонструвалася на авіасалоні в місті Жуковському в серпні 1992 року.

| Характеристики  |                     |
| --------------- | ------------------- |
| Вага            | 42                  |
| Довжина         | 6 040               |
| Довжина ствола  | 47                  |
| Ширина          | 3 380               |
| Висота          | 3 350               |
| Обслуга         | 5                   |
| Калібр          | 152-мм 2А64 нарізна |
| Підвищення      | −4…+68°             |
| Траверс         | 360°                |
| Дальність вогню | Ефективна 6,5…29,06 |
| Приціл          | 1П22, 1П23, ПЗУ-5   |

## Керування технікою

https://youtu.be/f9bzpkPbK7w
