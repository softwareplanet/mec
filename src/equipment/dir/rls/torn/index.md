---
title: Торн
category: rls
image: ./torn.jpg
source: https://uk.wikipedia.org/wiki/%D0%A2%D0%BE%D1%80%D0%BD_(%D0%BA%D0%BE%D0%BC%D0%BF%D0%BB%D0%B5%D0%BA%D1%81_%D0%A0%D0%95%D0%91)
---

«Торн» — російський комплекс радіоелектронної розвідки. Застосовувався російськими військами у війні на Донбасі.

Призначений для пошуку, експрес-аналізу та реєстрації сигналів у діапазоні 1,5-3000 МГц, а також пеленгування та місцевизначення кутомірним методом їхніх джерел, що знаходяться на віддаленні до 70 км. Дальність дії в УКХ-діапазоні сягає до 30 км, а у КХ-діапазоні — до 70 км.

Апаратура комплексу «Торн-МДМ» розміщена в кузові-фургоні на шасі вантажного автомобіля типу «КамАЗ-5350». Комплекс може застосовуватись автономно або у складі пеленгаторної системи (два i більше однотипних виробів).

До складу комплексу входять:

-   апаратна машина;
-   пост пеленгування в діапазоні ВЧ;
-   пост пеленгування в діапазоні дуже високих частот (ДВЧ) та ультрависоких частот (УВЧ);
-   пост радіоперехоплення в діапазоні ДВЧ та УВЧ, який забезпечує проведення аналізу протоколів управління та обміну інформацією у телекомунікаційних системах, а також багатоканальне радіоперехоплення у пейджерних, стільникових та транкінгових мережах;
-   апаратура зв'язку та навігації, включаючи два комплекти апаратури зв'язку (апаратура передачі даних WaveLine, частотний діапазон 2,4 ГГц),
-   два комплекти апаратури оперативно-командного зв'язку (радіостанція IC-F1020, частотний діапазон 140—170 МГц),
-   приймач навігаційних сигналів.


